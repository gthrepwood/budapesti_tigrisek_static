# Önvédelem

# Edzések

Minden **vasárnap 10:00-11:00** óráig a Tigers Gym-ben (Havanna u 3.) az Ingyenes "lendületbe hozzuk" lakossági program keretén belül, önvédelmi oktatást indít a Budapesti Tigrisek SE.

## [Tigers Gym Facebook Oldal](https://www.facebook.com/tigristerem?fref=ts)

# Civil önvédelem

Célja a hatásos közelharc és "túlélő" technikák elsajátítása, melyek képesek elhárítani valós veszélyhelyzeteket. Lásd pl. fojtásból, fogásból, leszorításból szabadulás, támadás visszaverése szűk helyen zárt térben, védekezés például hátrakötözött kézzel csak lábmunkával, egynél több ellenfél, ill. fegyveres támadó elleni hatékony küzdelem stb.

![](./images/onv.jpg)

A leggyakoribb képzési forma, a civileknek oktatott önvédelmi képzés, melynek során olyan technikákkal, mentális felkészítéssel, erőnléttel találkozik a gyakorló, melyeknek a segítségével hazánk jogrendszerének megfelelően tudja megvédeni magát, vagy mások testi épségét. Mivel abból indulunk ki, hogy jogos védelmi helyzetben fogja a gyakorló megvédeni magát, így az is szempont, hogy olyan rendszerrel ismertessük meg az oktatás során, mely hatásos és egyszerű, mégis sikeresen be lehet vele tartani az "arányosság elvét", melyet minden súlyos testi sértéssel végződött incidens után vizsgál a hatóság.

[![](https://img.youtube.com/vi/sN0m3QrNgHI/0.jpg)](https://www.youtube.com/watch?v=sN0m3QrNgHI)

A hivatásosok munkájuk során fokozottan vannak veszélynek kitéve, kiemelten a rendőrök, katonák, tűzoltók, de a mentősök, biztonsági őrök szintén. Nekik is tudunk foglalkozáshoz szabott képzést kínálni, melynek nem csak technikai része van, hanem a mentális felkészítés is komoly szerephez jut. A szakma fortélyaihoz nem tudunk hozzátenni, de ahhoz igen, hogy gyakorlása közben lehetőleg ne legyen semmi bajod. Mindenkit hazavárnak!

**Ősi íratlan szabályok:**

\- inkább kitérni, mint elfogadni az értelmetlen provokálást, kihívást  
\- inkább lefogni, visszatartani, mint megsebesíteni  
\- inkább megsebesíteni, mint megnyomorítani  
\- inkább megnyomorítani, mint megölni  
\- inkább megölni, mint hogy téged öljön meg
