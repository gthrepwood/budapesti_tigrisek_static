# Szabályok

@tkd_menu@

## Általános rendelkezések

1. Belépéskor a tagok kijelentik, hogy semmilyen általuk ismert testi,
   vagy szervi elváltozásban nem szenvednek. A taekwondosok egészségi
   állapotuk és fizikai teher-bíró képességük ismeretében, saját
   felelosségükre vesznek részt az edzéseken, bemutatókon edzotáborokon,
   vizsgákon és a versenyeken! A rendszeres sportorvosi vizsgálatra
   eljárnak.

2. A tagok továbbá kijelentik, hogy korábban
   büntetve nem voltak. Taekwondo tudásukat kívülálló személyeknek nem
   adhatják át (csak az edző engedélyével)! A tagok kijelentik, hogy
   megszerzett Taekwondo tudásukkal semmilyen körülmények között nem élnek
   vissza!

## Edzőtermi előírások

1. Az edzőterembe utcai cipővel belépni, ott enni, inni; dohányozni,
   hangosan beszélgetni, komolytalanul viselkedni szigorúan tilos! (Ez a
   látogatókra is vonatkozik!)

2. A Dojangba való be-, illetve kilépéskor minden taekwondos meghajlással köteles
   köszönni a teremben tartózkodó legmagasabb övfokozatú mester irányába.
   Fekete övesek távolléte esetén a jelenlevő rangidős edzésvezető, vagy a
   csapatzászló felé történik a tiszteletadás. Ha nincs csapatzászló, a
   meghajlás a terem közepe felé történik. Tiszteletadásnál a törzs 30°-os, a
   fej 45°-os szögben hajlik meg.

3. Köszönésként a mesterek felé - mind az edzőteremben, mind pedig az utcán,
   vagy egyéb helyeken is - a meghajlás kötelező! (Minden esetben az
   alacsonyabb övfokozatú hajoljon meg először). A mester megszólítása
   Sabom-nim - magyarul: mester.

4. Mindenkinek
   be kell tartani a magasabb övfokozatúak felé a tiszteletadás
   szabályait.

5. Az edzés csakis a
   klubvezető-mester, vagy a megbízott helyettese jelenlétében (illetve
   tudtával és engedélyével) kezdhető el.

6. Az
   edzésekről késni, vagy hamarabb elmenni nem, vagy csak nagyon indokolt
   esetben lehet.

7. A sorakozó után érkezők
   kötelesek az ajtóban megállva várakozni és csak mesterük intésére
   állhatnak be! Az edzések menetét fegyelmezetlenkedéssel, beszélgetéssel
   senki sem zavarhatja! Előzetes engedély nélkül a sorból kilépni, az
   edzőtermet elhagyni, illetve az edzésekre beállni szigorúan tilos!

8. A sérülések megelőzése végett a tanítványok nem
   viselhetnek az edzéseken sem ékszereket, sem fémtárgyakat (órát, gyűrűt,
   láncot, fülbevalót, karkötőt, stb.) szemüvegben tilos küzdeni, de az
   edzéseken saját felelősségére bárki használhatja. Minden tanítvány köteles
   kéz- és lábkörmeit rendszeresen rövidre vágni, a foglalkozásokon tisztára
   mosott ruhában, ápoltan megjelenni.

9. Taekwondo egyenruhában(dobok) a teremben tartózkodók csak a földre
   ülhetnek pihenés céljából!

10. A klubban a
    rendért a legmagasabb övfokozatú színes övesek a felelősek és kötelességük
    a fegyelem bármilyen eszközzel való betarttatása!

11. A foglalkozások megkezdése előtti időt a tanítványok technikai
    tudásuk, fizikai képességeik fejlesztésére fordítsák.

12. A tanfolyami és tagdíjakat pontosan fizessék be, aki
    többszöri felszólításra sem rendezi anyagi lemaradását, fegyelmi büntetést
    kap. Folyamatos és/vagy igazolatlan távolmaradások öv vizsgáról való
    eltiltást, a klubból való kizárást eredményezik.

13. Az edzésre hozott értéktárgyakért semmilyen felelőséget sem
    vállal a klub vezetősége , az öltöző záhatóságától függetlenül.

14. Mindenki hang nélkül és a legjobb tudását
    nyújtva, keményen dolgozzon meg az eredményekért.

15. Tudni kell önfegyelemmel viselni a terhelések okozta
    fájdalomérzetet, fáradságot, kellemetlenséget.

16. Egy edzőtermet - az oda belépők alázatos magatartása, - az ott
    végzett kemény munka, - a Taekwondo szelleme teszi Dojanggá!

## Meghajlások

**Mikor kell meghajolni?**

- terembe be- és kilépéskor

- páros gyakorlatok előtt, után
  a párod felé

- magasabb öves felé, megszólítás előtt, majd
  megköszönni a válaszát

- töréstechnika előtt, után,
  bemutatón a közönség felé, vizsgán a vizsgáztató felé

- edzőtermen kívül is, ha magasabb övessel vagy mesterrel találkozol,
  köszönés képpen

- versenyen, mérkőzés előtt, után a bírók
  és az ellenfeled felé

- övvizsga területére be- és
  kilépéskor

## Tanítványok figyelmébe!

A tanítvány soha ne fáradjon bele a tanulásba. Bárhol és bármikor
gyakoroljon ahol lehetősége nyílik rá: ez a tudás alapja!

Igyekezzék saját mércéjét és technikai
felkészültségét mindig a lehető legmagasabbra állítani és tudásával
előbbre vinni az egész taekwon-do-sport ügyét. A tanítvány által elért
eredmények jelentik az edzők számára a legnagyobb jutalmat
fáradozásaikért. A tanuló hozzon áldozatot mesteréért és klubjáért és
olyan legyen akire számítani lehet! Ha szükség van rá, versenyezzen és
vegyen részt a bemutatókon, magasabb fokozatúak pedig nyújtsanak
segítséget az edzésvezetői munkában!

A növendék viselkedésében és emberi tulajdonságaiban mutasson jó példát!
Legyen szerény, visszafogott és tisztelettudó. Tudásával ne kérkedjen,
sporttársait ne bírálja.

Legyen hűséges és kitartó, soha ne kritizálja mások előtt mesterét, és az általa képviselt
stílust, vagy iskolát.

Ha instruktorától új technikát tanul, szorgalmasan gyakorolja addig, amíg tökéletesen el nem
sajátítja.

Jusson eszébe, hogy az edzőtermen
kívüli viselkedésével és életmódjával a Taekwon-do egészére vet fényt.

Ha egy tanuló olyan technikákat, vagy
technikai megoldásokat szed fel, amellyek saját mestere szerint
helytelenek, akkor azzonnal fel kell hogy hagyjon a gyakorlásával.
Amennyiben az illető erre nem hajlandó, akkor inkább menjen el! Valaki
vagy elfogadja és maradéktalanul magáévá teszi mestere tanácsait, vagy
pedig nincs keresnivalója a klubban!

Minden
tanítvány törődjék bele, hogy edzésen, társai rovására semmiféle
előjogokat nem érhet el, a magasabböveseknek is részt kell venniük az
edzésmunkában, ha csak edzőjük más feladatot nem ró ki rájuk.<br

Amennyiben úgy érzi a tanuló, hogy egy technikai
kérdésben nem biztos, akkor feltétlenül forduljon instruktorához! A
közönyös, érdektelen növendék soha nem lesz képes eredmények
elérésére.

A tanítvány soha ne éljen vissza a belé helyezett bizalommal!

Ha ezek közül a szabályok közül a tanítvány akár csak egyet is megszeg, önfegyelemmel
viselje a következményeit.
